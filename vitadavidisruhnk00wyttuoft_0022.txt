..14-

Ruhnkenius Lugdunum proficiscitur comite iuvene quoa
dam nobile ac divite, *J inde per alias Europae terras
peregrinaturo: recto ac brevissimo tendit itinere, nulla iam
diverticula captans. Habebat commendatitias literas Ritteri
ad Ruckerum Iureconsultum Antecessorem et Gerardum Meet-
mannum syndicum Rotterodamensem‚**) Bergeri ad Fran·—

20 ciscum Oudendorpium Historiarum et Eloquentiae Professo-
rem: ad unum Hemsterhusium, quem unum et spectabat et
cogitabat, literas non habebat. Huius amicitiam sua ipse,
nulla aliena, commendatione, sola doctrinae coniunctione, se
sibi conciliaturum certo confidebat. Hunc, simul urbem in-
gressus est, relictis· aliis negotiis, continuo adit, Latine allo-
quitur, narrat quis et unde sit, ex Ritteri Bergerique disci- ’
plina se unice Lugdunum venisse, ut Hemsterhusiana institu-
tione ad Graecarum scientiam Literarum proficeret, eamque
redux aliquando in Germania explicaret. Hemsterliusius sta-
tim animadvertit, hunc non esse ex vulgari genere studio-
sum et salutatorem: agnoscit egregiam indolem, et ingenii
elegantiam: miratur doctrinae, quamvis in adolescente, ma-
turitatem, sermonis Latini inusitatam bonitatem: tum vero
amplexatur candorem ingenuum, qui quemvis etiam doctri-
nae ignarum facile caperet: gaudet discipulum sibi venisse
non tironem et rudem, sed universae iam eruditionis supel-
lectile instructum, cui ad perfectionem non nisi ultima quasi
manus et lima deesset. Igitur prima illa congressio, ut solet
fieri in studiorum sensuumque similitudine, eam vim 'habuit
ut dubium esset uter· utrum magis cepisset. Nam et in' Hem-
sterhusio multa erant quae homines etiam indoctos ad eum
suspiciendum converterent: summa in habitu, vultu, gestu,

21 motu, cum comitate gravitas: prudentis orationis, tamquam
meditatae, sedatum quoddam flumen. Quo maiore admira-
tione Ruhnkenium adfectum fuisse par est, qui ad hunc viri
adspectum maximam de eius doctrina existimationem attulis-
set. Saepe mihi narravit, se, licet absens de Hemsterhusio
summa omnia opinione praecepisset, praesentem omnia ube-
riora amplioraque deprehendisse3 ut, quum absens admirabi-

*J Uffenbachio, ad cuins moderanda studia, quo tempore adhuc
Wittebergae degebat, electus Ruhnkenius, cum eodem aliquanto
post, perlustratis nobilissimis Germaniae et Belgii regionibus, in
lianc Academiam delatus est: ex quo vero iile morte patris con·
turbatus in patriam remigravit, ipse literarum humaniorum dulce-
dine, et praestantium magistrorum doctriua captuS, in Batavia,
vera omnis humanitatis nutrice, permanere, ibique fortunam suam,
si fieri posset, stabilire constituit. BERGMAN.

*³¹5 vei-iuss, eum, qui postea syndicus Rotterodamensis fuit. BERGM.

