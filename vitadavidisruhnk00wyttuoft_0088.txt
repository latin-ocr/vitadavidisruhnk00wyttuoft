-80-

sterius hoc tempus. Nam prius illud et= breve suit, et in
extremos incidit Hemsterhusii annos, quos torpor senilis ob-
scuravit. Nunc succedebat Valckenarii vigor, non nisi se·-
ptem annis Ruhnkenio inaioris, aetate nisi florente, certe
vegeta et ad omne Literarum disciplinaeque munus efficaci.
Et vero, quamquam haec Academia inde fere ab ipsius in-
cunabulis una omnium Academiarum maxime antiquae venu-
statis ac Literarum altrix et fuit et·⁴ habita est, maximosque
in eo genere habuit heroes, Lipsium, scaligerum, Salmasi-
um, Gronovium‚ *) Perizonium; tamen numquam tantos in
utraque simul cathedra doctores habuit: quos non vereor
dicere, habita quasi aestimatione ingenii, doctrinae, copiae,
elegantiae, acuminis, et universae Literarum criticaeque fa-
cultatis, subductis rationibus, factaque totius laudis summa,
illis heroibus nullo modo postponendos, immo nonnullis no-
134 minibus anteponendos esse. Sed Ruhnkenii Valckenariique
in pari fere laude dispar suit ratio. Profecti ex eadem
Hemsterhusii disciplina, hic in eam venerat ab Orientalium
et sacrarum initiis Literarum e Schultensii et Venemae in-
stitutione: ille a Romanis Literis, HistoriiS, Iurisprudentia,
e Ritteri Bergerique schola. ln Graecis Literis haud facile
dixeris quid alteri defuerit quod alteri adesset: et erat ta-
men quod alter altero magis tractasset. Uterque et Anti-
quos Scriptores omnes ea, quam laudavimuS, ratione, eo-
rumque recentiores interpretes criticos et antiquarios legerat
omnes.. Sed crat naturarum, et ipsorum inter se, et magi-
strum, dissimilitudO. In Hemsterhusio ratio dominabatur, ad
inventionem sensim et quasi comparandis calculis progredie-
batur. In Valckenario fere omnia erant ingenii, subito et
velociter ad inventionem ferebatur, caussarum momenta magis
sentiebat quam ponderabat. Ruhnkenius mediam inter u-
trumque habebat naturam: aderat impetus ingenii, aderat
quae impetum regeret ratio: nec disserendi diligentia cede-
bat magistro, nec coniiciendi solertia condiscipulo: utra-
que illa dote valebat profecta ex pari et acuminis cele·
ritate, et iudicii subtilitate. Valckenarii mira suit saga-
citas in Poetarum fragmentis per omnia Antiquitatis
monumenta dispersis ac latentibus investigandis, excitandis,
135instaurandis: quo in Critices munere primus excelluit Scali-
ger, tum Bentleius: cui ut Valckenarius, ita huic proximus
t'uit Ruhnkenius. Hic non contentus editis Veterum libris,
ineditos etiam consectabatur omnes: Rhetorum, Grammatico-

') Magnum illum Ioannem Freaericum, qni sere intelligitur ubicum-
que nulla diserta filii Iacchi, ant nepotis Abralaeami mentio fit,
laudis in illa gente auctor, ut infra dicitur p. 191. BERGMAN.

