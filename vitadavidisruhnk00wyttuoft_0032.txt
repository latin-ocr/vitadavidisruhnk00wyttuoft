— 24 ..-

Hesiodeum*) illud fit, τῆς δ’ ἀρετῆς ἱδρῶτα. Virtus diffi-
cilem et sudoris plenum habet aditum, progressum facilem
et iucundum. Uniuscuiusque deinceps Scriptoris facilior fit
lectio et ad sequentes viam aperit: ac brevi, tempore ad eam
facultatem pervenitur, ut Graeci libri aeque promte expedi-
teque intelligantur, quam aut Latini, aut patria adeo lingua
scripti. Ad hanc facilitatem multum valet cum ipsa linguae
indoles, tum vero plurimum recta progrediundi ratio. Lin-
guae, prae caeteris omnibus linguis, ea est indoles, ut et

singulorum significatio verborum appareat vel ex origine, vel ’

362³ nexu cuiusque loci: et constructio compositioque dictionum
enunciationumque ad simplicem naturae rationem conformata
sit3 ut neutra iu parte opem Lexici tam diu, quam aliis in
linguis, desideremus. Recta progrediundi ratio duabus con-
tinetur partibus: altera, iusta difficultatis cuiusque aestima·-
tione: altera, annotandi consuetudine. Illa hanc habet vim,
ut locis difficilibus nec parum, nec nimium operae tribuamus.
Parum tribuimus, quum eos leviter, nec adhibitis iis, de qui-
bus diximus, expediendi instrumentis praeterimus. Nimium
tribuimus, quum ita ad eos adhaerescimus, ut, nisi penitus
expeditis, progredi nolimus: ad quam pertinaciam etiam stu-
diosissimorum hominum industriam, tamquam ad scopulum
naufragio, affligi novimus. Fuit mihi familiaris quidam,
elegantis homo ingenii, qui hac pertinacia eaptus, in facil-
limis etiam locis difficultates sibi fingeret, et, quod aiunt,
nodum in scirpo quaere1·et,**] mihique ingenue fateretur, sibi
maius videri quam pro humani ingenii viribus vel unum e
maioribus quidem, aut Graecis, aut Latinis prosae orationis,
scriptoribus, accurate legisse. Quid igitur? Laboris molestia
ac taedio, a continua lectione reiectus, ad Latinos adhaesit
Poetas: horum item paucissimos legit totos3 in reliquis eorum,
et magis etiam in solutae orationis scriptoribus, maxime vero
37 et omnino in Graecis, desultor evasit, et, utin proverbio est,

canis e Nilo bibit:***) modo in hoc, modo in alio, versus

io

⁸) op. et D. 289. [Notum est illud' etiam tironibus e Xenoph. Mem,
socr. 11, 1, 20. FB]

‘’) Cfr. Ennius pag. 136. ed. Hessel. Plautus Menaechm. 11,t,22. Τε-
rentius Andr. V, 4, 38. ad quem locum haec dictavit Ruhnkenius:
„Nodum in scirpo quaeris, i. e. quaeris difficultates ubi nullae
,‚sunt. scirpus est iuncus, qui nullos nodos habet. vid. Festum
„in hac voce.“ Add. Erasm. Adag. pag. 158. FR. “

”“) 1. e. obiter tantum attigit, ut solent canes in Aegypto cursim
ac praetereuntes de Nili aquis lambere, metu crocodilorum, testibus
Aeliano Hist. Anim. Vl, 53. Var. Hist. 1, 4. Plinio Hist. Nat. vill,
40. Cf. Phaedrus Fal). Ι, 25. Macrobius Satura. ll, 2. Erasmus
Adag p. 239 et 364. Interpretes ad Scriptores laudatos. BERGMAN.

 

