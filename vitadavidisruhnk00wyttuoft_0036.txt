...28-

aciem effugerem tanta erat indagandi sagacitas, iudicandi
subtilitas, inveniendi solertia3 ut spurios quosque et corru-
ptos locos, cum-animadverteret celerrime, tum emendaret feli—-
cissime. Quibus dotibus ut aequabat principes criticos, ita
eosdem propria quadam dote superabat ea, quod ipsius ratio
et oratic integra et immunis esset ab illa non modo scri-
bentium, sed omnino doctorum hominum, labe, quam paucis-
simi, quos aequus amavit Iupiter, vitare possunt, quam Graeci
τὸ φορτικὸν, Latini molestum, credo, vocant3 quo significatur

43quidquid nimis est quaesitum, coactum, affectatum, frigidum,
tortuosum, implicatum, ingratum: quorum in aliquam partem
quis non aliquando incidit scribens? Ruhnkenii scriptio ab
ipsa natura ad elegantiam facta formataque erat: per totam
diffusus quidam et perspicuitatis candor et antiquae venu-
statis vigor, Rulinkeniani ingenii felicitatem, facilitatem, sim-
plicitatem, prorsus et referebat et exprimebat.

Sed, ut quis miretur tantam doctrinae copiam faculta-
temque tam brevi tempore potuisse comparari, ita magis etiam
miretur, si cogitet quantopere illud tempus aliis curis nego-
tiisque distractum occupatumque fuerit. Nam interea aman·
tissimo ipsius viro, Ioanni Albertio, Theologo inter Batavos
Graece doctissimo, in ornanda expoliendaque Hesychii edi·
tione haud contemnendam praestabat operam:*) eumdem gravi
morbo afflictum, restituendae valetudini fontes Spadanos *Ἴ
petentem, eo comitatus est, medio inter utriusque Episto-
lae editionem anno, huius saeculi quinquagesimo. Porro cum
suo ipse nomine, tum amicorum consuetudine, et alumni,
cuius studia regebat, caussa, in multorum, etiam illustrium,
hominum familiaritatem amicitiamque pervenerat: quam ut
retineret, eorum ipse et domus frequentare, et voluntatem
observare, et studiis obsequi, debebat. Ergo magnam tem-

44poris partem auferebant salutationes, congressuS, convivia,
rusticationes‚ aliaque huiusmodi officia. Attamen, qua erat
naturae facilitate, baec incommoda ad Literarum suarum stu-
diorumque commoda referebat: et cum alies percepit istius-
modi vitae fructus, tum duos in primis hos: alterum, ut
assuesceret subsecivas horas captare, Literisque eas tribuere,
ac tantum subito et ex impetu efficere quantum alii ex prae--r
parato ac meditato: alterum, ut corpus animumque a studio-
rum intentione aliorumque negotiorum satietate recrearet am-
bulatione, motu, cursu, in primis venatione, atque ita natu-
rale robur sanitatemque firmaret. Denique accedebat Iuris-

Ἴ Cf. iufra pag. ed. pr. 128. sq. FB.
“J Spaa in Belg. FR.

