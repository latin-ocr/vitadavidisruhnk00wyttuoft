—111-

Neque nostrum est actum agere‚qui de libri hius argumento
accurate copioseque exposuimus, Bibliothecae Criticae Vol.
11. Parte IV„: ubi etiam Hymni auctoritatem et antiquitatem
vindicavimus adversus reprehensiones Nicolai Ignarum, viri
doctissimi.

Solebat haud exiguam subsecivae operae partem tribuere
perlegendis catalogis librorum, sive per auctiones divenden-
dorum, sive in bibliothecis· publicis servatorum; unde sactum

est, ut rariorum cognitionem librorum, iam in Bergeri di— 185

sciplina perceptam, continuo augeret, multosque cum sibi pri-
vatim, tum publice bibliothecae Lugdunobatavae libros com-
pararet: nec facile cum fugeret locus, ubi ineditum Antiqui-
tatis monumentum lateret. Veluti hie eum annus egregio
beavit munere. Nam ex inscriptione Iohannis Damasceni
, in catalogo bibliothecae Mediceae‚ luculentam capturam sub-
odoratus7 ea potitus est. absens aliorum in describendo usus
opera, retulitque insigne supplementum Florilegii stobaeani,
locuples illud ae refertum ineditis iisque praestantissimis et
disputationibus Philosophorum et sententiis Poetarum. *J Atque
hoc sane loco dubitemus, quid magis miremur, studiumne in
indagando et consectando, an liberalem et pecuniae contem-
torem in re et fortuna mediocri animum, ad summai, quamvis
magnos, Literarum caussa faciundos.

Edito illo Hymnorum et Epistolarum Criticarum volumi-
ne, proximus erat, quem promeret et ad editionem instrue-
ret, Plato (1783.) Hunc, ut antea Timaei caussa iterum
iterumque lectitatum, ‚et postea quotidie versatum, recente
memoria tenebat: et quidquid legendis aliis scriptoribus ipsi
oblatum ad Platonem facere videretur, sedulo annotabat.
Edenburgensibus novam editionem molientibus ante viginti
annos, eumque rogantibuS, ut operam ipsis suam addiceret,
ita responderat, ut se ab eorum instituto non alienum o-
stenderet. Dialogo Alcibiadi Priori, Francice reddito opera
Τ. Fabri, et repetito Amstelodami (1766.), nonnullas inter-
pretationis correctiones adiecerat. Sed et haec levis opella,
et illud irritum fuit institutum. Nunc suam ipse rem age-
bat: in Platone, ut Philosophorum principe, ornando et
edendo, princeps ac palmarium sibi opus proponebat. At
propositum effectu caruit; quippe confutatum eodem illo,
de quo supra dixi, summae perfectionis sive studio, sive

 

’) Quod supplementum, paginis constans octoginta, novissimae Flori-
legii editioni, Oxonii excusae a. 1822„ Appendieis loco Τ. lV. sub-
iecit — Tu. Gaisford, cuius legatur Praef. Τ. 1. p. vul. BERGM.

186

