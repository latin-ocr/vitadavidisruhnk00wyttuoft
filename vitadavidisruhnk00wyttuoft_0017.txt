..9-;

Decursis Collegii Fridericiani spatiis, domum ad paren-
tes rediit, duodeviginti annos natus. Iam ea erat aetate et
scientia, ut graviores disciplinas in maiore amplioreque Aca-
demiae schola percipere posset. Parentes ei popularium unam
Academiarum destinabant, Regiomontanam, Halensem, Franco-
furtoviadrinam: harum optionem filio faciebat mater, modo
'theologiae se daret: pater facilior erat, integrum filio relin-
quens quam is eligeret disciplinam, modo eam eligeret, qua
et laudi et fortunae suae consuleret. Filius eo dudum erat
percussus Graecarum Latinarumque Literarum amore, ut
aegre ad aliud studium traduci posset: his in perpetuum se
mente animoque addixerat: his laudem certe se consecutu-
rum sperabat, sortasse etiam fortunam: aut si fortunae sub-
sidium assumendum esset, hoe in Iurisprudentia reponebat,
quippe cuius efficacius uberiusque, quam Theologiae, ad An-
tiquarum Literarum scientiam facultatemque adiumentum esse 12
censebat. Igitur, ne in praesentiarum, sub ipsum discessum,
matri adversari videretur, dicitfsibi Graecae in primis lin-
guae cognitione opus esse, neque se eam recte feliciterque
percipere posse nisi Goettingae in scholis Gesneri. Paren-
tes filio libenter gratificantur, putantes hoc ad Theologiam
spectare. Nam illa aetate in plerisque aliis Germaniae Aca-
demiis Graecam linguam non nisi futuri Theologi discebant,
et hi crassa Minerva,*) ad solam eamque levem sacrorum
librorum intelligentiam: Graecae Literae pars Orientalium
habebantur, et utrarumque fere unus et idem erat Professor.

Itaque domo proficiscitur adolescens eo consilio, ut Goet·
tingam se conferret, et, per itineris ac diverticuli opportuni-
tatem claras urbes, in primis illas, quibus Saxonia floret,
Academias inviseret. Berolinum, patriae regnique caput et
regum domicilium, ampla aliis peregrinantibus spectandi ma·-
tcria, non nisi paucos eum dics tenet3 quippe quo eum iti-
neris magis necessitas, quam cognoscendi cupiditas, adduxe-
rat, sperantem se ‘eo rediturum, nunc omni impetu festinan-
tem ad eos locOS, qui ipsi aliquod Antiquae venustiorisque
doctrinae pabulum praeberent. Vicinam ingressus saxoniam,
venit Wittebergam. Huius urbis Academiam duo tunc or- ⁷
nabant praestantes doctrina viri, 10. Daniel Ritterus, Iuris13
Historiaeque omnis peritissimus, et Io. Guilielmus Bergerus,
in Eloquentia et Antiquitate, in primis Romana, versatissi-
muS, uterque scriptis in publicum editis celebratissimus.
Ruhnkenius qui iam in puerili institutione Orationes alios-

⁸) Cf· Heindorf. et Wuestemann. ad Horat. Sat. ΙΙ, 2, 3’. FB.

