-163—

libenter legebat, multaque in iis, propter materiae intelligen-
tiam, rectius acutiusque animadvertebat, quam adhuc factum
erat, novamque subinde iis editionem destinabat. Sed et linium,
et aliorum consiliorum, effectum, primo aliae scriptiones, deinde
senectus et mors praeverterant.

Nam quum hunc vitae modum cursumque prospera vale-
tudine ad aetatis annum septuagesimum et quartum (1796.)
tenuisset, ac solitus eorporis vigor hac una in parte imminui
videretur, quod inter ambulandum anhelitus aliquanto magis
quam antea agitaretur3 supervenit, mense lulio, capitis affectio
vertiginosa: cui mox depulsae successerunt indicia hydropis,
eum in pectore, tum in pedibus. Erat ei medicus, et complu—
rium annorum quotidiana fere consuetudine familiaris, H. Cui-
pers, vir cum artis scientia, tum eius factitandae solertia et
felicitate, in primis celeber: cuius in dexteritate ac diligentia
ita acquiescebat, ut medicum alium desideraret neminem, aut,
si forte, hoc ipso auctore, in societatem curationis ei adiun-
geret N. G. Oosterdykium‚ Medicinae Professorem‚ clarissimum
doctrinae fama et usu artis virum, sibi et collegio et amicitia 274
valde probatum: qui tunc item, ut in gravissima caussa, so-
cius assumtus est. Caeterum, morbus insanabilis ita tolerabi-
lis fuit, ut Ruhnkenius ei sensim adsuesceret, nec ipse se
aut aegrotare magnopere, aut in vitae periculo versari, sen-
tiret. Nam proximo autumno aliquoties venatum exiit, ac fos-
sas adeo, pristino more, transsiliit. Hiems deinceps, pectus
frigore afficiens, domi eum tenuit. Sequente aestate (1797.)
multum recreatus, plane sibi convaluisse videbatur3 ut ad

veterem vitae consuetudinem se referret, exeundo, ambu-

lando,—agendo: per autumnum etiam venationi aliquid tri-
bueret, sed aliquanto minus quam superiore anno. A vena-
tione, ut subinde solebat fieri, catarrhum retulit: qui antea
nil oberat valetudini, nunc ad hydropem accedens, graviorem
·in modum pectus tussi afficiebat. Ipse nil nisi tussim e ca-
i tax-rho profectam cogitans, hiemem domi tranquillo et hilari
animo degit, non sine spe sanitatis sub vernum tempus recu-
* perandae. Scripsit ad me (d. 23. Martii, 179S.]: „Animi
„hilaritas eadem est, quae superiore anno. Sed tussis ca-
„tan-halis, senibus infesta, pectus et abdomen ita quassat, ut
„eorporis vires minui necesse sit Medici tamen nos sperare
„iubent futurum, ut v·eini temporis clementia huic malo me-
,‚deatur.“ Hae ultimae fuerunt eius ad me scriptae literae. 275
Veni deinde ad eum [d. 18, Aprilis), ae per quatriduum
domi eius fui. Et quod Cato *) narrat, se Q. Fabii Maximi

Ἴ Apud ciceronem de Senectute, cap. IV.

11*

