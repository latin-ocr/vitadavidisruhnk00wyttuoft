171

172

—10‘2—

quaedam civium opinio, quod per sex annos iuventuti Litora·-
rum et Philosophiae institutione profuissem. Tulit Tollius.
Ruhnkenius nemini trium operam suam praestare voluit3
quod peraeque eius fuissemus discipuli: mihi tamen in au-
rem dicebat, *J se ampliori me loco destinasse: hoc eius-
modi erat. ut aut ipsi aliquando, aut Valckenario succe-
derem. ,,

Oderici libellus quo Graeca Inscriptio, scenicam Dida-
scaliam continens, illustratur, et Ruhnkenii sententia de festis
Bacchi Atticis, prodita in Auctario ad Hesychium, reprehen-
ditur, Romae editus (1777.) et recens ad nos delatus,
iucundus ei magis fuit propter doctrinae elegantiam, quam
iniucundus ob editoris dissensum. Omnino leniter ferebat
dissentientes, si cum rerum scientia modestiam adferrent.
Quo lubentius partes ab eo mihi delatas suscepi, ut Biblio-
thecae Criticae Vol. 11. Part. 111„ sententiam de libello di-
cerem et libere pronunciarem‚ sive secundum ipsum, sive
secundum Odericum. Feci: et ponderatis omnibus Veterum
locis ad certamque interpretationem exactis, Ruhnkenii sen—
tentia Lenaea eadem esse quae Anthesteria‚ probabilior mihi
visa est, quam Oderici aliorumque opinio Lenaea eadem esse
quae Rustica. Dico, probabiliorem eam mihi visam esse.
Nam postea saepe intellexi, vanum esse eorum studium,
qui in Historia et Antiquitate certum quid pronunciant de
rebus monumentorum vel penuria obscuris vel dissensu im-
peditis: ubi unum est Critici munus iudicare quae, ex pluri-
bus dubiis opinionibus, minus quam reliquae sit dubia. Cae-
terum Rnhnkenius paucis ante obitum mensibus non sine
voluptate cognovit, sententiam suam nuper confirmatam esse
nova auctoritate Inscriptionis ante ignotae, primum editae a
Barthelemio, illo Anacharsidis scriptore, egregiae sene do-
ctrinae, qui non multo post ipsum eamdem proposuerat sen-
tentiam in Memoriis Academiae Inscriptionum, 'romu XXXIX.

Accidit ei mox novae suavitas notitiae cum Christiano
Friderico Matthaei, viro in his Literis excellenter versato,
Gymnasiorum Universitatis Moscuensis Rectore: qui Ruhnke-
nio ignotus duos a se repertos misit Hymnos Homericos: de
quibus postea dicemus, Et vero Matthaei industria et hu-
manitas in excutiendis et prodendis Moscuensium Bibliothe-
caru'in scriptis codicibus, egregie merita est ut de multorum

⁸) Horat. Sat. l, 9, 9. in aurem Dicere nescio quid puero. Piin. N.
H. VH, 53, 183. Eurip. Androm. 1090. Ἀγαμέμνονος δὲ παῖς δια-
στεὶχων πόλιν Εἰς οὖς ἑκάστῳ δυσμενεῖς ηὔδα λόγους. Cf. orest. 616.
soph. Aiac. 148. sq. FB.

