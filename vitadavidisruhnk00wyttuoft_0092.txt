-84-

fiebat, ut vulgus, qui scre opinione et externo habitu move-
tur‚'Ruhnkenium Valckenario minus doctum putaret. Uter-
que praeiudicatas vulgi opiniones et gloriolae vanitatem con-
temnebat: Valckenarius alto etiam animo eas despiciebat, et
oratione exemploque ipse suo confutabat3 unde factum est,
ut numquam corporis vultusque sui imaginem pingi fingique
voluerit; Agesilai *J auctoritatem sequens vetantis amicos,
ne ipsius facerent μιμηλὰν γραπτὰν ἢ πλαστὰν. Ruhnkenius
hocin loco facilior indulgentiorque erat3 ut, paucis ante ob-
itum annis, amicorum precibus victus, pater-eretur imaginem
suam pingi, et aere excusam in vulgus edi. Ruhnkenii per
totam fere vitam, ut Socratis, idem erat animus, idem vul-
tus. Valckenarius, quod magnis praesertim et heroicis in-
geniis accidisse constat, nonnumquam intemperie quadam

141 afficiebatur, quam μελαγχολίαν Graeci vocant, ut per aliquod
tempus excitatior ferretur, tum ad se rediret, subtristis quasi
ac taciturnus: naturae suae et consuetudini restituto admira-
bile inerat temperamentum gravitatis et iucunditatis, ut nil
eo amabilius diceres. Neque tamen utriusque aut haec, aut
reliqua, naturarum diversitas amicitiam eorum turbabat3 quum
uterque sibi eumdem proponeret virtutis ac doctrinae finem,
alter alterum {literarum caussa magni faceret, huius iudici-
um et constantia voluntatem ingeniumque illius in mutua
benivolentia retineret.

Proximus ab eo, quo Hemsterhusius obiit, annus Ruhn-
kenii (1767.) periit Literarum studiis, quippe occupatus
munere Rectoris Magnifici: hoc enim est nomen professori
quovis anno magistratum et fasces Academiae habenti. Ruhn-
kenius, vivo adhuc Hemsterhusio, constituerat eum aliquando
mortuum scripto laudare. Iam eius rei tempus et opportu-
nitas sequente deinceps anno, Februarii die octavo, incidit
oratione habenda more maiorum Rectori abeunti illo magi-
stratu. Huic orationi Ruhnkenius argumentum fecit Hem-
sterhusium. Atque hoc est illud Hemsterlzusiz· Eloyz'um, quo
nil in omni elegantis doctrinae et eloquentiae genere recen-
tior aetas perfectius absolutiusque vidit. Nam quum perfe-
ctam Critici formam in Hemsterhusio spectandam sibi propo-

142 suisset, ita eius ingenium, doctrinam, animum, mores, expli-
cuit, ita Criticae vim praestantiamque declaravit, ita nativa
illa ipsique propria Latinae orationis castitate ac venustate
rem argumentumque illustravit3 ut, quum dubitemus, plusne
sit in ea scriptione, suavitatis, leporis, pulcritudinis, nitoriS,
an prudentiae, gravitatis, dignitatiS, maiestatis, iucundiorne

⁸) Plutarch. Vita Agesil. pag. 596. F. et alibi.

