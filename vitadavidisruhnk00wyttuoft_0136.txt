-123—

parum relinquebatur otii. Tamen reditum ad Literas ei attu-
lit, brevem quidem, sed tamen reditum, munus inexspectatum
Fred. Aug. Woltii⁷ Homeri editionem ei publice dedicantis.
Hunc virum e scriptis eius, postea epistolarum officio cogni-
tum, unum in primis exterorum accuratae Litcrarum scien-
tiae caussa magni faciebat: eiusque prolegomena Homerica,
tum recens allata, singulari cum voluptate legit, etiam ubi
ab eo dissentiret: velut in ea disputatione, quae magnam
libri partem complectitur, qua ostendere conatur, Homeri car-
mina, non ab uno, sed pluribus Poetis, variis aetatibus com-
posita, non nisi rhapsodorum memoria cantuque servata, ignoto
adhuc apud Graecos scribendi usu, Pisistratidarum demum
aetate scripto mandata esse. Hanc sibi opinionem non pro-
bari aiebat Ruhnkenius: at vehementer probari designatam
egregie viam carminum Homericorum ad criticam scripturae
auctoritatem restituendorum. Et hac lectione excitabatur ad
colligenda, quae de eodem argumento in adversariis sparsa
habebat: sed, intervenientibus mox aliis negotiis, aproposito
destitit. st
Interea rem familiarem affligebant cum aliae bellicae
215 calamitates, tum annonae caritas: difficultas augebatur, de-
crescente cum discipulorum numero simul privato vectigali:
iisdemque incommodis proximo anno (1796.) manentibus, a
curatoribus additi salario trecenti floreni magis benivolentiae
significationem, quam detrimenti compensationem, adferebant.
Accedebat alia molestia. Dolebat suis doctoribus orbatas
cathedras, Iuris Publici, Graecarum Literarum, Physices et
Mathematum:*) his ornandis Professores quaerere, ipsi a Cu-
ratoribus mandatum, eius et animum cura, et manum episto-
larum officio, fatigabat: interea frustra quaerentem aliorum
auctoritas intercipit. ln primis de Graeca professione labo-
rabat: primum, retinendo qui eam deposuerat3 tum, illa
spe frustratus, vocando novo doctore: nequicquam deinceps
oblata mihi, Spaldingio, Wolfio: unde et ego in eius offen-
sionem ineidi, ut qui, accipienda conditione, facile istam

 

'J Hanc quidem, defuncto qui eain ornaverat, Nieuwlandio, de
quo supra dictum: illam, munere moto Pestelio, cuius iu locum
mox eodem auno 1795. successit loannes Valckenaeritis, magni
illius Valckeuaerii filius. Graecae Linguae et Historiae patriae
Professor, lo. Luzac, liuius docendae potestate ineunte ann01‘796.
spoliatus, illam quoque brevi post ultro deposuit provinciam: pro-
ximo anno de eo restituendo aetum. Quod deinceps factum anno
1802. wyttenbachio quid causae fuerit oblatae cathedrae repu-
diandae, legitur in eius Vita p. 155. sq. BERGM.

