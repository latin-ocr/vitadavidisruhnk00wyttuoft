-4-

excitentur ad eiusdem laudis studium, et studii iter pruden-
ter dirigant.

3 Equidem cum semper ita iudicavi, tum nuper de= Ruhn-
keniano Hemsterhusii elogio scribens, *J magnum virum nisi a ·
mayno viro rite laudari non posse.**) Me vero natura in me-
diocribus esse hominibus voluit3 ut mea mediocritas quan-
tum a Ruhnkenii magnitudine, tantum ab eius magnitudinis
laudandae facultate absit. Quam mihi facultatem si vel na-
tura vel doctrinm tribuisset, profecto huius temporis conditio
eriperet. Nam, ut nil dicam de patria, quae et praesentium
difficultatum sensu et impendentium metu optimi cuiusque
animum sollicitum ac suspensum tenet: habuit hie ipse an-
nus***) multa mihi privatim tristia et adversa, cum alia, ⁴de
quibus dicere non est opuS‚ tum duo. acerbissima ad animi
mei dolorem funera. Primum, ipsius Ruhnkenii obitu, quan-
topere me commoveri par suit? quo amisso, simul et pa-
rentis affectum, et doctoris, lumen, et amici fidem, et fami-
liaris iucunditatem, et omnino maximam vitae suavitatem
desidero. Deinde, quum ex hoc me dolore aliquantum eri-

* gere, eumque vita viri conscribenda solari coepissem, ecce! .
domesticum incidit vulnus! suavissima et filiae instar dilecta
neptis, rei meae familiaris et adiumentum et ornamentum,
in ipso iuventutis ssore, funesto morbo intra paucos dies
domi meae exstinguitur. Qui casus sanequam et sua me

4gravitate vehementissime perculit, et ad Ruhnkenii luctum
renovavit, et omnem scribendi cogitationem, ex animo excus-
sit. Igitur in duorum carissimorum capitum amissione ac
desiderio, in dolore recente omnem ingenii vigorem hebe-
tante, quomodo probabiliter fungar ea scriptione, quae et
liberam ingenii agitationem, et cogitandi diligentiam, et ani-
mum curis solutum, et otium ab omni interpellatione vacuum
postulat. Et tamen, cuicuimodi est, scriptio statim et cou-
tinuo et suscipienda et conficienda est: dolori ita resisten-

dum, ut temporis medicinam, quoad eius fieri potest, ratione ξ
repraesentemus.****) Interest hiterarum, interest calamitosae ῃ

·) Bibliothecae criticae, Vol. 111. Part. n. p. 118.

⁸⁴) Cic. ad Fam. XV, 6. pr. „Laetus sum laudari me, inquit Hector,
opinor apud Naevium, abs te, pater, α laudato viro.“ cf. V, 12.
S·'⁷· Tusc. Disp. 1V, 31. senec. epist. 102. pag. 108. Bip. FB.

··‘) 1798. quo haec scripsi.

ωἼ Cic- ad Fam. V, 16, 5. sq. Nam quod allatura est ipsa din-
turnitas, quae maximos luctus vetustate tollit, id nos praecipere
consilio prudentiaque debemus. Etenim si nulla suit unquam, li-
beris amissis, tam imbecillo mulier animo, quae non aliquanao

