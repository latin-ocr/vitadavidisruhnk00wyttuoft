—120—

me ad me scripsit: „In Timaeo, quem ita emendavimus, ut
„ne serae quidem posteritatis iudicium extimescere debeat,
„singulae paginae aliquid novi habent:“ et ego in praefatione
ad animadversiones Plutarcheas, paucis ante eius obitum men-
sibus scriptas, Timaeum, ut unicum a renatis Literis exem-
plum operis perfecti, et, quoad eius in hoc genere fieri potest,
absolutissimi, laudare non dubitavi.

Elogium Hemsterhusianum castigatius prodiit, compluri-
bus locis ad proprietatem, perspicuitatem, efficaciamque di-
ctionis reformatis: quod vix fieri potuisse videatur in libro,

. qui iam e prima editione tam cultus politusque exiisset. Sed
nimirum triginta annorum intervallum et orationis scientiam
auxerat, et limam acuerat. Adiectae sunt duae antea ineditae
epistolae Bentleii ad Hemsterhusium, palmariae ad emendandi
solertiam in Comicorum fragmentis a Polluce servatis.

201 In Mureto plane novam eamque criticam navavit operam.
Scripta viri omnia, et edita et inedita, quotquot reperiri potue—
runt, nnumin corpus collegit, ad optima exemplaria *) exegit,
subinde animadversiones in primis censendae dictioni adiecit,
utilissimas illas Latine scribendi studiosis ad proprietatis pro-
bitatisque cognitionem. Unus enim recentiorum fuit Muretus,
cuius oratio proxime ad optimorum Veterum, maxime Cicero-
nianam, formam accederet, qui de tenui argumento ornate,
de obscuro dilucide, de gravi magnifice, de omni pure, emen—
date, suaviter scriberet. Cumque vulgo nostra aetate, qui
se Veterum interpretes serunt, nullam magnopere bene scri-
bendi vel rationem vel facultatem habeant, cumque turpissi-
mum sit iis, qui Veterum elegantias aliis enarrent, ipsos uti
sermone barbaro et lutulent03 Ruhnkenius hunc extraordi-
narium celebrandi Mureti laborem suscepit3 ut haberent exem-
plum, in quod intuentes, de rebus sive antiquis, sive novis,
antique scribere discerent.

Sed veluti ager quamvis fecunduS, quo plures uberiores-
que deinceps generosae frugis segetes tulit, eo diutius situ
et quiete recreandus est anteaquam denuo seratur: ita Ruhn-
kenius, edito triplici illo proventu, quasi vires profudisset
suaS, longiore ad eas reficiendas opus habuit otio: sed spe-

202 ratum otii fructum, pristinam alacritatem, ingravescens pau-
latim senectus intercepit. scholarum, lectionis, ambulatio-
nis, celebritatis, convictus, venationis, omnino consuetudinis
ac vitae quotidianae, idem erat opus, idem studium. In epi-
stola, quam ad me solito longiorem scripsit d. 5. Ianuarii
a. 1'791. haec etiam posuit: „Caeterum et animo et corpore

⁹) De his legendae sunt adnotationes meae ad Ruhnkenii praefat. FB.

