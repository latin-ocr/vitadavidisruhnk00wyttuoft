..ὅθ-ἣ

quorum‘ omnium populorum rebus non item suos cuique lo·
eos suamque et propriam historiam dat, sed eas non nisi
obiter ac subinde attingit: maxime res Ecclesiasticas con-
sectatur, ac saepe aniliter ineptit, superstitione iudicium 96
praepediente, ut in illius aetatis 'l'heologo‚ et pontificio et
lesuita. Huius rationis errores corrigens Ruhnkenius id age· .
bat, ut Historiam, quod nomine profitetur, rc ipsa Universa-
lem redderet, ex istis angustiis educeret, ineptiis purgaret,
principum imperio doctrinaque populorum rebus locupleta-
ret, caussas conversionum, Literarum progressus, hominum
mores notaret: subinde testium fidem censeret, veri disce-
ptatricem Criticam adhiberet, singula apte necteret, et a prin-
cipio ad saeculum decimum quintum deduceret3 ita quidem,
ut nec rationis diligentia, nec rerum delectu, nec orationis
elegantia, quidquam ad Historiae institutionem desiderari
posset. Et profecto nil nisi egregium prodire poterat ab
eius viri studio et scriptione, qui omnis Historiae genera
monumentaque pertractata, stilum ad egregiam orationis fa-
cultatem exercitatum, ingenium sensumque optimorum quo-
rumque veterum Historicorum quotidiana lectione et eon-
suetudine tritum ac formatum, haberet. Hanc scriptionem
veluti dictans praelegebat in schola, ita ut frequenter ali-
quid ad rem praesentem accommodatum subito ac memori-
ter adderet. Atque harum utilitati ac suavitati scholarum
indicio etiam fuit earum frequentia, non quidem illa maxima,
sed maior tamen quam ab illius saeculi perversitate ex· 97
spectari poterat. Recens tunc inter homines nostros invalue-
rat error, Historiam libris legendis rectius disci, quam au-
diundis professorum scholis. Hemsterhusius*] solitus erat
Historiam rei publicae Batavae enarrare tanta audientium
multitudine et approbatione, ut illa non solum Historiae, sed
et prudentiae civilis, institutio haberetur: at, Wagenarii do
Historia Patriae opere edito, paulatim deficientibus discipu-
lorum ad audiendum id quod, ut quidem putabant, iam edi..
tum legere possent, studiis, illae Hemsterhusii scholae va·-
cuae relinquebantur, Error latius serpebat ad Historiae Uni·
versalis institutionem, aliasque ad Academias. Unus Wesse..
lingius, qui obiit Ruhnkerrio recens professore, anno h. s,
sexagesimo et quarm, Traiecti se ad vitae finem usque in
vetere laudis possessione tutatus est: tradebat Historiam
Universalem cum auditorum incredibili studio, admiratione,
frequentia: memoriter omnia narrabat, subinde per audito-
rium ambulans, nil in manibus habens nisi parvam scidulam

 

 

’) vid. Ruhnkenius in Elegio illius p. 77. (Vol. 1. pag. 268. ed. tn. ΕΒ.)

