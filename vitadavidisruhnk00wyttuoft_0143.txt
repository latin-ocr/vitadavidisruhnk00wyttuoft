—135-

rum Historia3 ut homines Graece Latineque doctos, criticos,
Antiquarios, GrammaticoS‚‘editores et interpretes antiquorum
scriptorum, eorumque editiones et commentarios, in nume-
rato haberet:*) nec ullus fuit bonus liber tam rarus, ateius
notitia ipsum fugeret. Quod si etiam reputemuS, eum, in
hoc argumento tractando, et rationis et orationis elegantia 226
proxime ad Veterum praestantiam accessisse, minus etiam
dubitabimus principatum ei hoe in genere deferre, Sed be-

ne scribendi facultas fuit in Ruhnkenio singularis quaedam
doctrinae laus: de qua iam dicendum est.

Doctrinae studiosi homines sunt cives duarum civitatum:
popularis, in qua. quisque vivit: et literatae, dispersae ae
diffusae per omnes populares civitates, quae tot sunt, quot
sunt: populi diversa ab aliis sibique propria oratione et lin—
gua utentes. Literatae civitatis una est communis lingua
Latina. Hanc linguam ita tenere, ut huius civitatis quamvis
late patentis vinculum contineatur, ut te omnes cives et in-
telligant, et cum delectatione, animi affectu, doctrinae ac
virtutis fructu, legant et audiant; nonne praeclara quaedam
est facultas? Et hanc facultatem quum perfecte tenuerit
Ruhnkenius‚ nonne haec laus, quamvis magnarum, ipsius
laudum magna accessio haberi debet? Igitur quum a natura
acerrimum, ut saepe significavimus, pulcri decorique sensum
nactus esset, eumque continua Veterum lectione exerceret,
necesse erat, ut ipse, siquid scriberet, Veterum optimis
simillimus esse cuperet. Sed liac in caussa nemo non est,
qui Latine scribit: nemo non cupit ad Veterum similitudi-
nem accedere. Atqui eorum qui cupiunt, quam pauci 1100227
assequuntur? Nimirum sensus pulcri decorique, quamvis
acer, non satis per se ipse valet ad bene scribendi faculta-
tem3 oportet ut sit idem tener et mollis ad suscipiendam
bonae Latinitatis formam, idem tenax ac firmus ad eam re-
tinendam: porro accedat oportet diligens et continua cum
lectio, tum scriptio. Et vero bene Latine scribere duabus,
ut ipsum nomen significat, constat partibus, Latine scribendo,
et bene scribendo: prioris llaec est vis, ut oratio sit pura,
sincera, emendata, nil habeat sordium a recentiore aevo,
nil alienum a consuetudine Latina et Grammatica ratione:
posterioria, ut et argumentum, de quo scribimus, accurate
cognitum perspectumque nobis sit, et pura illa sinceraque
Latina oratione explicetur opportune et accommodate ad
triplex eloquentiae munuS, id est, perspicue ad docendum,

³) 1. e. iu promptu liaberet, bene cognitos liaberet. Cf. Spald. ad
Quinctil. Vl, 3, 111. FR.

