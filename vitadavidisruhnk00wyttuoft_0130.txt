205

—122-

manu notati, complures subiecti sunt cum reliquis auctioni,
sed emtione vindicati bibliothecae Lugdunobatavae. Tempus
rebus secundis adversisque mixtum, ut magis laetum quam
triste videretur, effecit arcessitus e Franequerana cathedra
novus collega, Iurisconsultus, Smallenburgius. Hic ante paucos
annos discipulus in primis probaverat ei studium elegantis
in lurisprudentia rationis a Graecarum Latinarumque Litera—
rum cognitione ductae: nunc Ruhnkenius collegam eum sui
studiosissimum expertus, eo magis praeclara eius doctrina,
amore, ac familiaritate delectabatur.

Redit denuo ad Scholiastam Platonicum (1792.): ac denuo
inde avocatur, vetere illa perfectionis opinione ac spe ad
Velleium traductus, Inde ab eo edito, per tredecim annos
multum ipsi novae emendationis subnatum erat: huius non-
nulla occupaverant interea alii *) viri docti: ipse nil minus
ferre poterat, quam exstare quoddam suum opus, cui quid
deesset. Igitur alteram editionem facere instituebat: at operi
alius intervenit nec opinatus labor, Lexico Latino Schelleria-
no insumtus, utilis quidem ille ad studia iuventutis, nec ta-
men in materia Ruhnkenio digna, aut nisi indigna, certe in-
tempestivus et aliis mandandus, Desiderabatur dudum pro-
bae Latinitatis Lexicon, puerorum adolescentiumve captui ac·-
commodatum3 quandoquidem in Pitiseiano, quod vulgo iuven-
tutis manibus teritur, nec verborum significationes accurate
definiuntur ac distinguuntur, nec Latinitas sincerae tantum
aetatis, sed, ut in aliis plerisque Lexicis, admixtis multis
labentis aevi sordibus, apponitur: quae semel teneris iuvenum
ingeniis quasi adspersae, adeo pertinaciter adhaerescunt, ut
nulla in posterum quamvis diligente cura elui possint. In
priore officio Schellerus operae pretium fecisse videbatur:
in posteriore pervulgatum errorem secutus erat: utrumque
tamen eiusmodi erat, ut facile nostrorum hominum usui a-
ptari posse videretur. Ergo bibliopolae negotium dant bomini
idoneo, ut interpretationes vocabulorum locorumque Latino-
rum Germanicas Belgice verteret: porro, Ruhnkenium rogant,
ut materiam libri suo iudicio emendaret et formaret, probe
scientes plurimum ab eius nomine commendationis libro ac-
cessurum. Is hominibus, in re quae ad Literarum studia
pertineret, quamque ipse acerrimus probae Latinitatis vindex
ac stator diu desiderasset, deesse noluit, operamque suam
addixit, ratus eam delendo et omittendo, magis quam adden-
do corrigendove‚ contineri. Quamquam, ut mihi saepe fas-

aoosus est, ipsius spe et >opinione plura fuere corrigenda, plus

‘J Bergmau. ed. alia. FR.

