-142—

„cum stms0n0⁴÷ quin tu ipsos antiquos lauda auctores, unde
„sua habet Simsonusz quibus interpretandis corrigendisve 'si
„is novi quid profert, aut veterem errorem nondum antea
„cognitum refellit, potest sane memorari, ut item Wesselin-
„gius in notis ad eum, ut alii critici, qui critice Historiam
„tractaruntz non item, ubi res pervulgatas refert.“ Erat alius,
qui de Romana Historia testem citaret Rollinum. ‚7Apage“
inquit „Rollinum, qui tironibus et indoctis scripsit: his
„praestat utilitatem iucundi narratoris, nobis non habet au-
„ctoritatem locupletis testis: valeat nobis quisquis unice fre-
„tus orationis commendatione, ut ait ille,

„ld sibi negoti credidit solum dari,
„Populo ut placerent quas fecisset fabulas.“*J

RuhnIzenius, quo erat decori sensu, indignabatur, bomi-
nes adeo quosdam doctos ista consuetudine laborare, ut ali-
quem locum tractantes, alios omneS, qui eum tractando atti-
gissent, ineptos homunculos ac terrae filios, ad partes vo·-
cent, nec dubitent stellis nebulam sparyere candidis;**) ne
scilicet aliquid ignorasse videantur: recte ’iudicanS, istius·-

239 modi testium sordibus ac faece, gravissimorum etiam aucto-
ritatem testium debilitari, iisque iniuriam fieri, ¹atque librum
adeo ipsum inquinari: narrans cum ioco, Bentleii illud su-
perbum quidem, nec tamen a re alienum dictum: qui7 quum
in libro quodam nullam fecisset mentionem scriptoris cuius-
dam, eodem in argumento versati, eius omissionis caussam
interrogatus, cum stomacho respondit, Nolui hominem aeter-
nitati tradere.

Qui ad eum, quem diximus, modum profecissent, his
suadebat, et facile persuadebat, ut aliquid scriberent, quo
facultatem suam publice commendarent. noo eo valebat
consitium, ut semel susceptum scribenti necessitatem impo-
neret Scriptorum deinceps Veterum cogitate meditateque
tractandorum, et recentiorum item optimorum quidem legen-
dorum, unde doctrina argumento proposito accommodata col-
ligeretur. Argumentum non omnibus eiusdem generis, sed,
pro naturarum diversitate, aliis aliud proponebat: editionem
Auctoris, vel Graeci, vel Latini: disputationem de eius scri-
ptis et vita: locum ex Historia vel Antiquitatibus: animad-
versiones criticas in unum aliquem, aut plures Auctores.
Eos etiam, qui nullum scribendi propositum haberent, mo-
nebat ut Graeca legerent quantum possent, et, si nil aliud,

⁸) Terent. Prolog. Andr. vers, 5.
’‘j) Horat. Carm. ΙΙΙ, 15, 6.

