„60-

in qua nomina quaedam propria hominum ac tempora notata
essent, habebat procero cum corpore magnam in habitu,
gestu, vultu, voce, gravitatem: haec admirationem faciebant.
multoque plus, quam singularis eius doctrina, apud multitu-
dinem vulgumque iuventutis ad excitanda retinendaque eius

98 studia valebant. Igitur Ruhnkenius bene secum agi arbitra-
batur in illo, qui erat, auditorum numero, qui decrescentes
aliorum scholas professorum videret, et antea saepe inter-
fuisset sermonibus hominum in eodem errore versantium.
Quo in genere quid ei aliquando acciderit, non est a nostro
consilio alienum, referre.

Nondum in publico docendi munere constitutus, degebat
adhuc in familia cuiusdam principum civitatis virorum, quum
adesset aliquando in coena aliquis vir dives et honoratus,
sed animo et voluntate, quam ingenio et eruditione, melior:
is forte narrabat, se domi filium habere puerum mox in
Academiam venturum, et quibus is uti deberet scholis Ruhn-
kenium interrogabat. Hic et alias disciplinas, et Historiam,
censebat. Tum pater, „Atqui‚“ inquit, „Historia non opus
„est meo filio, hanc iam satis novit; nam ego, qui duas
„etiam filias habeo, praefeci eis domesticam magistram, gu-
„bernam-icem, ut vocant, et eiusdem institutioni filium item
„subiecit haec Historiam quovis Professore melius novit.“
Ruhnkenius illa aetate in confutandis aliorum, praesertim
talium hominum, erroribus solebat Socratica ironia uti: pro-
gressu aetatis ad naturae ipse suae candorem rediens, sim-
pliciter reprehendebat. Igitur „Nae tu beatus es‚“ inquit,
„qui tantum domi bonum possideas: noli, quaeso, solus eo

99 ‚,frui, sed ad publicam illud civium utilitatem prome, et hanc
„tam doctam magistram, qua es auctoritate, in Academica
,‚ Historiae cathedra colloca.“ Tum ille: ‚,Tu quidem ioca-
,‚ris, at ego tibi affirmo ita esse.“ „Quid igitur‚“ inquit
Ruhnkenius‚ „didicit filius tuus, quam Historiae partem,
„ex quo libro, qua via et ratione‘3fl ‚‚Equidem,“ inquit
pater, „non possum tibi ad haec omnia respondere: Histo-
„riam iuvenis didici: iam provectior aetate incipio has res
,‚oblivisci: sed mittam ad te filium meum, qui tibi ad om-
‚,nia, quae interrogabis, satisfaciet.·‘ Venit post aliquot
dies ille gubernatricis pullus, adliuc pipicus, sed alasiam
quatiens, sibique nunc demum placens, qui apud clarum do-
ctrina virum doctrinam ipse suam ostentaturus esset. Ruhnke-
nius puerum comiter excipit, eumque sermonem cum eo habuit,
quem est cognoscere operae pretium, et nos, quo facilius
cognoscatur, ita reddemus quasi agatur, non quasi narretur.

