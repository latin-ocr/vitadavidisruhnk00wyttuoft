——161—

negotiis et privatis Literarum studiis ad recreandum animum
supererat tempus, hoc libenter tribuebat eiusmodi sermoni·-
bus congressibusque‚ ubi vel ab aliis ipse, vel ab ipso alii
discere possent. Nonnumquam, ut fit, invitatus ad vesper-
tinam doctorum hominum sessiunculam, incidebat in ardelio-
ncm, qui sibi solus sapere videretur, domi se ad certum
quoddam disputandi argumentum parasset, et quasi armatura
instruxisset, tum de eo sermonem iniiciens ac disserens, eru-
ditissimos quosque praesentium lacesseret, et, suo quidem
iudicio, in triumpho duceret. Istiusmodi ardelionum impu-
dentiam Hemsterhusius fere silentio repudiabat, Valckena- 2¹70
rius cavillatione eludebat, Rulinkenius brevi interrogatione
confutabat: caeterum, hic quidem, semel iterumque harum
sessiuncularum taedio devorato, iis in perpetuum valedixit:
satius iudicans, cum aliis confabulari sive doctis sive indo-
ctis, modo in sua arte pei-itis, et modestis et candidis homi-
nibus, venatoribus, musicis, opificibus, agricolis, similibus-
que, a quibus ipse aliquid posset doceri, aut qui ab ipso
doceri vellent: horum enim colloquiis tempus cum iucundi-
tatis et recreationis fructu transire, illorum disputationibus
cum molestia ac defatigatione perire.

Tale ingenium quali in corpore, tamquam domicilio,
habitaverit, haud a proposito alienum sit cognoscere. Natu-
ram hae etiam in parte nactus erat fautricem, quae corpus
ei largiretur sanum et firmum: quod, profecto, magni est ad
vitae facilitatem momenti. Adolescenti qui fuerit habitus
vultusque, supra significavimuS.*) Viro ac provecto aetate,
statura fuit ea, quae dieitur, et ut de se ipse loqui solebat,
quadrata, propior tamen illa longitudini quam brevitati:
membra bene compacta, firma, concinna: valetudo prospera,
quae, licet ante sexagesimum annum bis morbo, et vab illo
anno subinde ad paucos dies podagricis et chiragricis affe-
ctionibus tentata, nullo modo debilitaretur, nisi quod, extrema 2⁵71
demum senectute, dextera manus tremorem inde retineret,
qui scribendi officio aliquantum obesset. Caeterum, naturae
bona studio ac diligentia auxit, Socraticum**) secutus prae-
ceptum, ut corpus haberet non dominum animi, sed mini-
strum promtumque instrumentum. Puer et adolescens ope-
ram dederat exercitationibus, quibus corpus cum ad duri-
tiem et' agilitatem, tum ad liberalem habitum vitaeque usum
conformaretur, saltationi, equitationi, palaestrae, venationi:

') vid. pag. 29. sq. ed. pr. cf. pag. 140. FR.
”J {ffnqplgig Mem. Socrat. 11, 1, 28. Similia in Agesil. 5, 2. Cicero
. ‚ .
11

