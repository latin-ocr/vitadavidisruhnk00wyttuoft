-153 -

«tiaeque studiosos cives pro adversariis habendos esse con-
tendunt. Quasi vero solon eos neutrarum partium dixisset,
qui patriam servari* cupientes, ea quasi per morbum in duas
partes distracta, neutris aegrotantium in morbi societatem
accedunt, sed ipsi sani integrique utrisque se medicos prae-
bent: ac non eoS, qui commune periculum nil ad se perti· 257
nere censentes, nulla eius cura et sollicitudine tanguntur,
nec rem operamque ad componendas lites conferunt: aut,
quasi non suo ipse exemplo ostendisset, quam rationem pro-
baret, utrisque amicus, neutris inimicus, universos ad con-
cordiam redigens. Ruhnkenius utrarumque socios partium ut
cives amabat, et, si fieri posset, ad consensum reconciliare
studebat: intelligens nil profici, destitit a vano labore: at
non destitit a patriae amore: suum ipse officium secutus est:
monendo, docendo, cavendo, egit quod utrisque communi-
ter utile esset: animo et voluntate favit melioribus,

At quae sunt illae meliores partes? Messala*) laudatus
ab Augusto, quod ad Actium fortiter pro ipso adversus An·-
tonium pugnasset, licet adversus ipsum ad Philippos acerri-
me pro Bruto dimicasset: Eyo vero, inquit, semper fui melio-
rum partium. Egregia et homine Romano digna vox! Ita
profecto se res habet. Pompeianus, Caesarianus, mutianus,
Antonianus, sunt hominum et sectarum nomina. Bonus civis
rem ipsam consectatur: una ei est res, patriae salus. Hanc
quaecumque secta maxime tuetur, quae honestatis, iustitiae,
legum caussam defendit, cupiditati, libidini, sceleri, maxime
resistit, hanc probat, huic favet: haec si ab instituto ac pro-
fessione virtutis ad prav-itatem degenerat, non minus eam 258
deserit quam ab ea ipse deseritur, suum iter persequitur3
et si quae alia existit eiusdem instituti et communis salutis
patrona ac propugnatrix, eam laudat et sequitur. Ruhnke-
nius natus in Germania, sub dominatione regia, illum a na-
tura sibi ingeneratum pulcri decorique sensum iam adole-
scens ad percipiendam libertatis civilis vim praestantiamque,
Graecorum Romanorumque lectione Scriptorum, convertit et
acuit: mox ad Batavos delatus, hane sibi libertatem praesens
experiundo usurpare visus est: ab eo inde tempore illas
nostra demum aetate celebratas reS, humani generis com-
munionem, iura, aequalitatem, et animo tenuit, et quoti-
diana cum aliis cousuetudine observavit. Ae me quidem no-
vum Lugduni advenam illud in Ruhnkenio, Valckenario, et
plerisque doctis viris, manifestum civilis aequalitatis studium

 

⁶) Plutarch. in Vita Bruti p. 1009. B.

