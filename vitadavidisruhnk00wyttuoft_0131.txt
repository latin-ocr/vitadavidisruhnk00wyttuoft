-123—

etiam laboris exantlandum in expurgandis istis sordibus3 ta-
men lubens perrexit, cogitatione beneficii in Literas confe-
rendi, quo studiosis earum provideretur et caveretur. De
· quo beneficio ipsi propediem iudicare poterunt harum rerum
periti, quum liber, quod brevi fore speramus, e chalcogra-
phia Honkoopiana in publicum exierit. *J

Fuit hic extremus ab eo Literis publice navatus labor:
quem quominus alii sequerentur labores, praeter memoratas
caussas, alia accessit. Adhuc bene valebat, et fortuna sua
contentus: vigebat mente, auium, sensibus, omnibusque cor-
poris officiis. Inde ab armo aetatis sexagesimo tentabatur
fere quotannis per aliquot dies podagricis et chiragricis af-
fectionibus: quibus licet illud effici videretur, ut reliquum
tempus eo rectius valeret3 tamen paulatim dextra manus de-
bilitabatur, ut in dies magis scribendi officium recusaret,
nec id nisi tremula et multo negotio perageret. Quae diffi-
cultas quantum impedimenti attulerit studiis, quae non modo
ingenium et oculos, sed manum et calamum exercent, quan-
tumque scribendi cum facultate voluntatem minuerit, nemo
non intelligit. Nec edendorum porro librorum consilium pe-
nitus abiiciebat: sed legendo, et quoad poterat excerpendo
et annotando quotidie pergebat3 si forte manus ad officium207
reditura, aut ipse literatum hominem nactus esset, cuius
manu uteretur. Ita sequentes anni, caeterum ad veterem
consuetudinem, transacti sunt: ex quibus proximi deinceps
duo (1793. et 1794.) luctuosi fuerunt et ipsi, et mihi, et
huic Academiae, et Literis, obitu egregiorum mihique caris-
simorum hominum, Schultensii ac Nieuwlandii‚ quorum neu-
trum ego '

meis
chartis inornatum sileri**)
fas mihi duco, fuit uterque mei amantissimus, uterque in-
genio animoque integrum incorruptumque naturae opus; adeo
nil parvum, humile, invidum, nil nisi sanum, benivolum, ha·-
bebant: prorsus, ut. idem ait poeta,
animae, quales neque candidiores
Terra tulit, neque queis me sit devinctior alter.**⁶)

⁴) Factum hoc esse constat [a. 1799] Libri autem ea est prae-
stantia, id quod ipse expertus sum, ut, quod inde in eorum, qui
inter nostrates Latinas litteras discunt, commodum transferatur.
haud exiguum mibi visum sit. Quid recentior lexici schelleriaui
editor ex illo libro in suum verterit, non habeo dicere. LlNDE-
MANN.

’Ἴ Horat. Carni. lv. 9, 30.

⁸”) Horat. Sat. Ι, 5, 42.

