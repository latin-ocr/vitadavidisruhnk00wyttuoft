„65-

Historiae cognitione: nunc tempus est, iudicium exercere,
virilem doctrinae rationem consectari, quae dicitur critica
ratio: haec non subito, et unius libelli quasi haustu perci-
pitur: libros de ea scriptos tum demum intelliges etcum
fructu leges, si ad eam sensim adsueveris diligenter venti-
tando iu scholas Professorum Historiam illa ratione tra-
dentium.

lta Ruhnkenius et hunc, et alios saepe adolescentes, a
falsa sapientiae opinione et puerilis institutionis erroribus
liberavit, atque ad se ipsum quemque cognoscendum, rectam—
que studiorum viam ingrediendam, convertit.

Alterum pensum erat Antiquitatum Romanarum. Has 108
item enarrabat e dictatis magna accurataque diligentia scri-
ptis, quibus nil esset vel ad cognitionem iucundius vel ad
usum praestantius, Nam et universe totius rei publicae im-
periique ingenium et caussam, et singularum partium for-
mam, statum, conversiones, ordinum iura et conditionem,
magistratuum munera, porro instituta, mores, leges, in re-
bus publicis, privatis, domesticis, civilibus, militaribus, sacris,
historica et vere Polybiana ratione explicabat. Deinde sin-
gulis locis adhibebat grammaticam criticamque interpreta-
tionem, tamquam veri obrussam3 ne rei vulgo traditae, aut
falsae aut non satis perceptae, vel ipse assentiret, vel assen-
,tiri discipulos sineret, sed ab assentiendi eos temeritate co-
hiberet, et ad eamdem iudicii severitatem adsuefaceret. At-
que harum rerum materiam non e turbidis recentiorum rivulis,
sed e limpidissimis Veterum fontibus hauriebat: aut si quos
recentiores advocaret, non eos promiscue c Graeviano 'rhe-
sauro aut similibus collectionibus promebat3 sed eorum qui
’ postea fuissent, et Antiquitatum locos singulares, vel singula-
ribus libris, vel in animadversionibus ad veteres Scriptores
ab ipsis editoS‚ explicuissent, et accuratissimi cuiusque maxi-
me et rationem ducebat et mentionem faciebat, cum aliorum, 109
sum in primis Dukeri et Ernesti. *J

Tertium erat pensum, interpretatio Latinorum Scripto-
rum. In qua quomodo versatus sit, facile est ad suspican-
dum iis, qui eius animadversiones in Rutilium Lupum et
Velleium Paterculum cognoverunt. Ne vero quis putet, ha-
rum instar animadversionum fuisse scholas illas supra plero-
rumque captum discipulorum. Mirifice suerunt temperatae
et exquisita doctrina et perspicuitate, ut rudibus novitiis et
eruditis veteranis aeque pariterque essent accommodatae. Ad

⁸) Ruhnkenii in Antiquitates Roman. Lectiones Academieas cum
annotatione sua edidit Eichstadius. ΕΒ.

5

