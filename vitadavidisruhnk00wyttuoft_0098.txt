..90—

Timaei Leoeicon vocum Platonicorum cum animadversioni- ·

bus Dat-Mis Ruhnkenii: narrat, se hunc sibi libellum com-
parasse ea opinione et spe, ut per eum iuvaretur ad intel-
ligentiam Dialogi Timaei, quem cognoscendi Platonis caus-
sa legere instituisset: sed Dialogum quidem Timaeum non
dilucidiorem reddi ope Lexici Timaei, et singularem habere
difficultatem atque insolentiam rationum Mathematicarum:
,‚his‘⁴ inquit „difficultatibus fatigatus a Platonis lectione
„destiti; igitur hunc libellum tibi do, cui forte plus utilita-
‚,tis adseret, quippe qui totum Platonem legere aggressus
„es.“ Et erat ingeniosissimus iuvenis Hassenkampius, Lin-
guae Graecae peritus ad eum finem ut legendis scriptoribus
150 res ac sensum facile assequeretur, et vero mathematicis
studiis probe exercitatus, scd nimirum in eo deceptus, quod
legendi Platonis initium non a Grammatica interpretatione,
deinde quod a Dialogo Timaeo, duceret. Ego libellum ut
in manus accipio, ita evolvo: miror commentarios amplos et
eruditos, quales numquam videram: quaero voces mihi notas
et a me meis in animadversionibus tractatas: paucas inve-
nio: sed quas invenio, eas video eiusmodi ratione expositas,
ea luce illustratas, qualem quantamque adhuc non cognove-
ram. Tum vero intelligere coepi non solum per se ipsam
fructuosam esse Platonis lectionem ad mores, animum, ingeni-
um, orationem, disserendi elegantiam, interiorem Philosophiae
et Literarum Graecarum cognitionem: scd verolonge fructuosis-
simam ad omnes posteros et Graecos et Latinos Scriptores recte
intelligendos, quippe per hos omnes et per universum antiquarum
doctrinarum orbem longe lateque diffusam. Inde per complures
deinceps annos Timaei Lexicon mihi fuit enchiridion, quod e
manibus numquam ponerem, cuius mihi tamquam instrumento
Platonis cognitionem patefacerem. Nam hu'ius acriori indies
studio incitabar, ut eum iam non solum animi sensu amarem,
sed ratione iudicioque diligerem. Ruhnkenium autem et ama-
bam, propter communem Platonis amorem, et diligebam propter
151doctrinae fructum quotidie ex eius Timaeo perceptum: Ruhn-
kenium dies noctesque cogitabam: Rubnkenium in oculis fe-
rebam: Ruhnkenium ut unicum doctorem et alterum patrem,
colebam ignotus, et subinde legens eius animadversiones,
cogitationi ipsi meae indulgens, coram cum eo colloqui mihi
videbar, mox a mentis errore ad me rediens illud usurpabam,

Quid natum toties, crudelis tu quoque, salsis
Ludis imaginibus? cur dextrae iungere dextram
Non datur, ac veras audire et reddere voces? *j

⁸) Virg. Aen. 1, 407.

