*gl-

rum, Scholiastarum, glossas cognitas perspectasque habebat,
earumque fontes et quasi successiones unus omnium maxime
tenebat. Valckenarius minus aliquanto ineditorum cupidus
librorum, editis t’ere contentus, omnem item ex iis omnibus
materiam excerpserat, eamque praeterea. retulerat ad interio-
rem Linguae, Dialectorum, Analogiae et originum seientiam,
qua ipsum adeo magistrum vel superaret vel certe aequaret.
Idem in Critica etiam saera, Historia Ecclesiastica, Patri-
bus, valebat, Ruhnkenius, exceptis Patribus iis, qui ali-
quam cum doctrinae elegantia coniunctionem haberent, reli—-
quum hoc genus leviter attingere maluerat, idque abunde
conpensabat Philosophorum, Interpretum Platonicorum et A-
ristotelicorum, lureconsultorum, nistoricorum, Antiquariorum,
Numismatum et Inscriptionum, cognitione. Neuter tam
praeclarum quid ediderat, quin alter, quoad naturarum di-
versitas ferebat, idem facere potuisse videretur, si eodem in
argumento lahorem operamque ponere voluisset} nec dubium
erat quin alter alterius cathedram ornare posset, si ei obti-
gisset. Huius rei documentum Ruhnkenius sacto et scriptis
dedit: Valckenarius ut daret, locus tempusque non postula— 136
runt. Latinos Scriptores hic omnes leg-erat, indeque quid-
quid ad Graecos pertineret Scriptores illustrandos collegerat:
Ruhnkenius, si quidem ea erat ei et muneris professio et
iuvenilis disciplina, uberi-us et ad interiorem criticamque ra-
tionem, ’ln eoque genere princeps exstitit, quae eius praeci-
pua est laus: et Graecas, et Latinas Literas tamquam ἔργον
et finem tractabat: Valckenarius Latinas ut πάρεργον, certe
magis ut adiumentum, quam ut finem. Igitur, ut in robu-
stissimorum pari athletarum, quorum alter est ἀμφιδέξιος, ae-
rque manu valens utraque, alter dextera magis quam sini-
stra, summa tamen mensuraque virium in utroque aequalis
constare videtur· itahi viri, si in certamen invicem descen-
dissent: quamquam ea erat in utroque et animi magnitudo,
et mutua benivolentia, ut concertationis aut rivalitatis ne
minima quidem in eorum mentibus vel cogitatio vel suspicio
exsisteret: sed tamen si in certamen descendissent, in Ruhn-
kenio apparuissent et vires et concinnitas agilitasque in
motu, quibus adversarium urgueret: *3 Valckenarius suo i·-
pse se pondere ac robore tueri, omnemque adversarii impe-
tum confutare videretur.

Hoc in materia, maius etiam in forma erat discrimen.
In scribendo explicandaque doctrina Ruhnkenius adhibebat
delectum, ordinem, certam in rebus disponendis ac disserent-13?

‘J Bergman. ed. urqieret. Cf. infra ed. pr. pag. 148. ΕΒ.
6

