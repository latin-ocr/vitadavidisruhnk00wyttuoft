——165—

gotium vocationis intermissum mox abdicatis Curatoribus,
instauratum est post Ruhnkenii obitum, iisdem restitutis
mense Novembre: quum reciperent, siquidem oblatam ca-
thedram acciperem, se omni studio apud Senatum Reipubli-
cae Batavae conaturos efficere, ut caussam familiae Ruhn-
kenianae, de qua vehementer laborabam, obtineremus. Et
fateor, haec unica suit conditio, qua Amstelodamo abduci
possem: nec, nisi ea confecta, abductus sum. *J Sed haec
postea acciderunt. Illo tempore, ut collegam me sibi dari
vellet Ruhnkenius, nova ad veteres accedebat caussa ea,
quod ita praesens praesenti celeriorem certioremque operam
in edendo Scholiasta navare possem. Cumque sciret, duos
novissimo hoc tempore meos ferri discipulos in Literis egre-
gie versatos, et ornandis Academicis cathedris idoneos3 alte-
rum Guilielmum Leonarduin Mahne, Rectorem Scholae Amis-
furtanae, clarum edita Diatribe de Aristoxenoz**) alterum
Iohannem der Kinderen, nondum quidem illum aliquo mu-
nere aut edito libro conspicuum, sed praeclara studiorum et
variae simul accurataeque doctrinae laude florentem: horum
alterutrum in Graeca huius Academiae cathedra poni opta-
bat, ut haberet collegam, cuius opera manuque in conscri-

bendis Animadversionibus ad Scholiastam uteretur. Quam· 278

quam in utroque frustra optavit: illo suam stationem huic
anteponente: hoc discere adhuc, quam docere, malente:
caeterum iis mox publice commutationibus secutis, ut neuter
eorum vocaretur. Neque tamen de Scholiasta edendo spem
abiiciebat, certe de eo cogitare non desinebat, frequenter

illud usurpans, .
Extremum hunc Arethusa mihi concede laborem. ***)

Interea levabatur pectus, hydrope ad inferiores partes
descendente, ortoque inde pedum crurumque tumore3 qui
si resedisset, ut pedes calceari possent, foras ambulare con-
stituebat, hoc unum ad sanitatem deesse sibi putans. Iam
scholas, per hiemem aliquoties intermissas, repetebat: eas--
que bis terve denuo habuerat, quum pedes, et crura, abeun-
te tumore, ad pristinum modum redire viderentur. Hoc ipse
signum depulsi morbi csse putabat: re vera erat indicium
instantis casus gravioris, hydrope ad pectus et superiores
partes adscendente. Nam die undecimo Maii, quum per to-
tum diem consueto more degisset, domi ambulasset, cum

²] naec quam vere fassus sit optimus XVyttenbachiuQ in eins vita
ostendit Cl. Mahnius p. 161. sq. neamus.

’Ἴ Amstelodami, forma octava, typis Petri den Hengst‚ A. 1793.
Ψ) Virg. Eclog. X, 1.

