2—67—

dentibus, et pristinam suam negligentiam dolentibus: qui-
bus quid dicerem? nisi, felices nimium qui sua bona norunt. *J
Ruhnkenius sua sorte contentus erat; reputans sortem Ι. F.
Gronovii‚ Latinarum Literarum recentiore aevo principis⁷ qui
in maiore Academiae flore ne dimidium quidem discipulorum
habuisset numerum, subinde vix decem: huius enim schola-
rum indices nactus erat, quibus nomina sua, qui se disci-
-pulos profitentur, inscribere solent. Sed tum Cartesiana
Philosophia. omnium erga omnes alias disciplinas studia ab·-
sorbebat, et Literarum scholas, ut ita dicam, viduabat.
Ruhnkenii tempora minus Literis iniquam habuerunt‘Philo-
sophiam. Nam ad insanum eius amorem deferbuerant Batavo-
rum ingenia, omnem istum furorem in illa Cartesiana febri
effuderant, et iam certa quadam iudicii sanitate constite-
rant, Successerunt deinceps aliae. rationes et quasi sectae,
Newtoniana‚ Lockiana‚ marmana, Leibnitiana, iVolfiana:
et, ut fit, novissima quaeque sola vera, et per omnem po-
steritatem dominatura, videbatur: nostrorum hominum erga
illas lenia fuerunt, nec cum Literarum contemtu coniuncta,
studia. At apud Germanos immoderatus Wolfiani studii fer-
vor Literas, veluti tempestatis calamitate, afflixit. Fuerunt
tamen qui eas ornarent ae tuerentur, in primis Gesnerus et
Ernestus: hic acer, saepe adeo acrior quam verior, Wolfia-
nae rationis reprehensor. Novissima a vetere Regiomontan0112
Ruhnkenii condiscipu10**) prodita ratio apud nos quidem
Litoris nondum obfuit, nec, ut speramus, oberit: si quidem
priores illae partim maximarum scientiam rerum profiteren-
tur, partim disserendi spinis et verborum novitate minus ob-
, structam haberent cognitionem, partim interpretes nanci-
scerentur, qui cas ad communem captum intelligentiamque
explicarent: quae et secus sunt in hac novissima ratione, et
plurimum valent a'd studii cum frequentiam turn diuturni-
tatem.

Ruhnkenio recens in Lugdunobatnva cathedra posito alia
offertur apud exteros, GoettingensiS, morte Gesneri eodem
anno defuncti vaeanS.'**) Hanc generosissimus illius Acade-

'J Ductum ex virgiliano Georg. n, 458. 0 fortunatos nimium,
sua si bona norint, Aqrz'colas. siquidem nobis licet, quod Anti-
quis licuit, Poetarum versus ad scriptionis nostrae consilium im-
mutare. Dictum censoribus, quibus nisi versus ad syllabam
annumerantur, notam continuo inficiunt, et: inscitiam arguunt,
ipsi inscii antiquitatis,

⁰) cf. supra pag. ed. pr. 61. FB.

m) Cf. vita Heynii ab Heerenio conscripta p. 73. sqq. LlNDEMANN.
5 ἡ

