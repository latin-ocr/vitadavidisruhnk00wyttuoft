&99-

cognitionem exstitisse, praedicare solebat. De Hopfio memini
patrem mihi meum narrare, quum diceret, se puerum Bernae
illum iam adolescentem Graecarum Literarum laude florentem
cognovisse, eiusque exemplo ad eamdem laudem capessen-
dam incitatum fuisse. Sed de patre mec, optimo viro, cui,
quod ipsa vita maius est, Literarum amorem excolendique
ingenii initia debui, non est quod hoc loco plura dicam3 quan-
doquidem alibi dixi de illius Elegio, quod scripsit Ι. Christia-
nus Bangius,*) egregia vir et Antiquarum Literarum scien-
tia, et Latinae orationis facultate, sed exteris magis quam
civibus ipse suis cognitus.

Venit denique tempus, quo Ruhnkenius illam etiam do-
ctrinae suae partem, quae exquisita librorum cognitione con- ¹66
stabat, publico munere et profiteretur et expromeret, mortuo
Abrahamo Gronovio (1774.) succedens in praefectura biblio-
thecae Lugdnnobatavae. Huic adhuc vivo quum Curatores
successorem destinare vellent3 uterque Literarum Professor,
et Ruhnkenius et Valckenarius, provinciam petebant, nulla
illi obtrectatione aut invidia, quae in hos viros non cadebat,
sed potius certo iudicio et amicitia, ut eo certius alter om-
nino eam auferret. Igitur et Valckenarius huic delatam prae-
fecturam ex animo gratulatus est: et Ruhnkenius, cum illi,
tum reliquis Professoribus gratissimum fecit, partim facilitate
in impertiendo expediendoque librorum usu, partim gratia
apud Curatores in impetranda extraordinaria pecunia emundis
bonis libris. Caeterum in augendae locupletandaeque biblio-
thecae studio perstitit, quamdiu sperabat fore, ut illa tandem
ex hac loci angustia in amplius etcum ipsius praestantia,
tum Academiae fama‚dignum domicilium traduceretur. Quae
spes quum aliquoties eum fefellisset, quumque animadverte-
ret quotidie, libros ita constipandos esse, ut vix usus et co-
gnitio eorum amplius constaret, nec in hac angustia se operae
pretium t’acere posse3 curam instruendae, disponendae, ex-
plicandaeque bibliothecae, futuro successori reliquit. At item
deinceps successor successori hanc relinquere curam cogetur, 167
quamdiu his in loci angustiis bibliotheca relicta fuerit.

Deinceps fuit saecularis Academiae Lugduncbatavae an·-
nus alter (1775.) Acti sunt dies sesti duo Nonis Februariis
et postridie. In iis Ruhnkenii, quod quis miretur, quamvis
Eloquentiae professoris, nullae fuerunt partes vel in dicendo
vel in scribendo: fuerunt quaedam in praefectura spectaculi
pyrotecbnici. Sed ipse agnovit, in distribuendis temporibus,
personis, actionibus, quaedam admissa fuisse, quae posteritas

’) Bibliotli. Crit. Vol. ll. Part. ll. p. 138 (Cf. eiusd. Bibl. Vol. 111.
Part. lv. p. 97. sq. ΕΒ.) 7*

