-134—

editis, sed ineditis etiam, tot tantisque adhibuit scriptoribus,
quot quantisque ante eum nemo. Incredibile est dictu, quanta
eius fuerit et fortitudo in suscipiendo labore, et patientia in
ferundo, Cumque ea fere opinio plerorumque animos oecu-
paverit, magna ingenia quasi soluta volitare, nec ad certum
224 operariumque negotium adstringi se sinere, delicata plerum—
que et fastidii plena; eo maius Ruhnkenii existimandum est
ingenium, quod, in tanta et venustate et velocitate, tam im-
probos ac fere serviles labores perficere potuerit. Nemo
enim umquam fuit, qui tot Scriptorum edita exempla cum
tot scriptis codicibus contulerit, tot ineditorum Grammatico-
rum et Iuterpretum commentarios e tenebris in lucem pro-
traxerit, excusserit, excerpserit, descripserit: reete iudicans,
magni ingenii esse, nullum critici muneris laborem vel exti-
mescere, vel fastidire. Porro, si nostrates, qui postrema
illa fuerunt aetate, Critici, llemsterhusius, Valckenarius,
Ruhnkenius, quique ad horum praestantiam proxime accesse-
runt, Wesselingius et Piersonus: hi igitur sicum aliis, vel-
uti Gesnero et Ernesto, comparentur, pauciora saue edide-
rint, sed magis illa omni doctrinae apparatu absoluta, suis
locis expleta, omnis materiae veluti cum pulvisculo exhau-
stae numero modoque cumulata. Atqui Ruhnkenius Graeca-
rum Latinarumque Literarum tantam scientiam consecutus
est, ut neque critica facultate, neque copiarum ubertate et
amplitudine, cuiquam aut aequalium aut priorum cederet;
Antiquitatis vero et Historiae, cum reliquae, tum in primis
Literariae, quae ad res scriptaque Veterum cognoscenda,
225 eorumque notitiam ex abditis antiquorum librorum recessi-
bus excitandam refertur‚ nemo ipsi comparari possit, atque
cum diligentia copiisque Fabricii, subtilitatem rationemque
lonsii coniungeret, utrumque vero critica facultate cum emen-
dandi, tum iudicandi, longe longeque superaret. Nullus erat
Graecus Latinusve, Poeta, Philosophus, Historicus, Orator, Rhe-
tor, Grammaticus, LexicographuS, scholiastes, Commentator
Platonicus aut Aristotelicus, nullus cuiuscumque generis sive
editus sive ineditus scriptor, nulla denique docti‘historieive
argumenti Inscriptio, nullum omnino eruditae Antiquitatis
monumentum, quin id cognitum, notatum, excerptumque in
adversariis teneret: unde nullius non Veteris rei hominisve
emortuam memoriam excitare et ad vitae lucem revocare,
huiusque sylvae, tamquam acervi, partibus digerendis et in-
vicem conferendis, agitandis, terendis, abdita ignis semina
elicere, et quasi facem accendere, posset, qua obscurissimos
et nemini cognitos Antiquitatis recessus patefaceret atque
illustraret. Nec minus erat versatus in recentiore Litern-

