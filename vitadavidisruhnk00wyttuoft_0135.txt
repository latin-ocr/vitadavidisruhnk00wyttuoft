-127—

contextum Oxoniensem legere, quod huic meae emendationes,
quas nondum vidisset, subiectae essent. Hoc edito, eius
exemplum ei dedi. „Maius est opus‘· inquit „quam pro
„animi mei remissione: legam praefationes et animadversio- ι
„nes tuas scriptas, antequam excudendas chalcographis mit-
„tas.“ Tum praefationem in manibus habebat, quam cum
reliqua contextus parte Oxonium transmittere festinabam, an-
tequam belli flamma muros nostros attingeret} victricibus
Francorum armis magis magisque appropinquantibuS. Erat
hoc, si quod umquam, sollicitum tempus et acerbum3 dubia
impendente fortuna, -ad publicam belli calamitatem accedente
luctu et ingente iactura ex obitu Nieuwlandii.

Incidit mox sub initium anni (1795.) altera rei publicae
conversio, superiori illi ἀντίστροφος, eiusque vicem repen-
dens, Ruhnkenio optata, non item efficax ad pristinam vel
’ in Literis alacritatem ipsi, vel discipulorum frequentiam scho-
lis eius, restituendam. Civibus singulis et universis ad com— 213
munem libertatem tuendam⁷ et patriae curam gerendam, vo-
catis3 magna iuventutis Academicae pars suam quoque rem
agi putans, excitari, inglorium sibi literatum otium ducere,
malle rem publicam tractare quam scholis vacare, agere quam
discere. Principes auctoritate viri, qui fere discipuli eins
fuerant, eum, ut magistrum, suarumque partium fautorem,
amantes, frequentes ad euin ventitabant, consilia sermonesque
collatum: ventitabant etalii multi a Literis ad rem publi-
cam transeuntes, eiusque aliquam partem vel gerentes vel
gerere cupientes, Omnibus semper lenioris suit auctor sen-
tentiae, clementiaeque erga prostratas iacentesque adversarias
partes: omnibus fuit suasor, ut, quod in proverbio *) dicitur,
quam quis artem nosset, tractaret, regere sineret eos, quos
virtute et civili prudentia excellere constaret. Profecto, cum
ad alia civitatis commoda, tum ad Academiae florem utile
fuisset, si et hi qui res gerebant, et illi quorum res ageba-
tur, eum aut magis consuluissent, aut consultum magis audi-
vissent. Nunc, quum ille omnibus in rebus mitiorem pru—
dentioremque rationem sequeretur3 isti, qui dura calidave
agitabant consilia, ad ipsum non referebant, probe scientes,
se eum et dissuasorem et reprehensorem habituros.

Illo tam distracto agitatoque tempore, satis habebat ordi- 214
nariam operam scholis habendis tribuere; nam peculiariter
recolendis studiis, operibusque editioni destinatis repetendis,

³) Cicero Tusc. l, 18. Bene enim illo proverbio Graecorum prae-
cipitur: Quam quisque norit artem, in hac se emerceat.
Ad quem locum 1. Davisius Graecorum locos Scriptorum annotavit.

