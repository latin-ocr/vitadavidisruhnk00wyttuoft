—. 19 .-

igitur expediendi duo sunt instrumenta. Alterum scientia
Artis Grammaticae, confirmata continuo legendorum Scripto-
rum usu3 ut cognita cum singulorum verborum significatione,27
tum eorum compositione et constructione, loci cuiusque sen-—
tentiam assequamur. Alterum, Analogiae nomine celebra-
tum, versatur in singulorum originibus verborum indagandis,
unde cum prima et propria notatio, tum ducta inde et tra-
lata vis cuiusque et potestas perspiciatur: de quo quamvis
maximo ad interiorem Graecae Latinaeque linguae scientiam
subsidio pauci adhuc cogitaverant, nec sere nisi triumviri
illi, Scaliger, Casaubonus, SalmasiuS, pauciores etiam scri-
pserunt probabiliter quidem, nisi forte brevia quaedam et in·-
choata Aegidius Menagius *J et Lambertus Rosius.**) Utrum-
que instrumentum ita tenebat Hemsterhusius, ut illius in
tractatione primus copiarum ubertatem cum severitate dele-
ctus coniungeret: huius et materiam augeret et rationem pri-
mus constitueret, atque adeo unicus eius haberetur inventor,
et unus, post renatas Literas, Graecae Latinaeque linguae
fines insigniter proferret.

Gravius etiam difficiliusque expeditu est alterum impe-
dimentum, positum in corruptela et erroribus scripturae, or-
tis illis cum a librariorum vel fraude vel negligentia, tum
a situs -ac diuturnitatis iniuria: quod omnem intelligendi in—
terpretandique sollertiam eludit, nisi corruptela ad sanitatem
restituta suerit, adhibita emendatrice facultate Critica. Haec,
ut nomen habet, ita proficiscitur a iudicando quid verum 28

· falsumve, probum vel vitiosum, sanum vel mendosum, rectum

vel pravum, turpe vel secus, germanum suppositumve sit:
indeque ad inveniendum progreditur, suum cuique tribuens,
reprehenso falso verum restituens, ostensa corruptela simul
medicinam expromenS, vel coniecturae felicitate, vel vetu-
storum codicum auctoritate. Huius scientiae tantam facul-
tatem habuit Hemsterhusius, ut omnium consensu in ea re-
gnaret, et Ruhnkenius eum verissime in exemplum perfecti
critici proponeret, scripto illo divinitus viri Elogio, in quo
ita totam illius doctrinam explicuit, ut simul significaret quid
ipse probaverit ac secutus sit. Hunc libellum et legant et
ediscant, cum omnes humanitatis studiosi, tum ii qui Hem-
sterhusianae et omnino criticae doctrinae vim rationemque
uberius cognoscere cupiunt. Nos hunc locum nostro more

‘J ln Amoenitat. luris Civilis: pracsertim cap. XXXIX. de Etymo-
logiis {iurisconsultorum

⁰) Dissertatione Etymologica‚ addita eius Exercitationibus Philolo-
gicis, Franequerae 1713.
2*

