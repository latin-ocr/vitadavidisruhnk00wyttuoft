-63-,

An vero etiam Romanae aliaeque, quas didicisti, res, prodi-
tae sunt in sacris libris? P. Non sane. R. Et tamen eas
item credis. P. Quidni credam? sunt enim proditae in aliis
libris fide dignis. R. Cedo, hos libros, P. Magistra nostra
duos habet Francica lingua scriptos: alterum parvum, quem
ediscimus et recitamus: alterum magnum, aliquot volumini-
bus, ex quo nobis subinde praelegit R. An igitur scripto-
res horum duorum librorum ipsi interfuerunt rebus quas nar-
rant? P. Haudquaquam: nam sunt recentioreS, et nostra vel
patrum memoria vixerunt. R. Vnde igitur harum rerum n0-104
titiam acceperunt? P. Ex aliis libris fide dignis. R. No-
stine eos? P. Non novi. R. Quomodo igitur eos, quos non
nosti, audes affirmare esse fide dignos? P. Credo magistrae.
R. Quot annos natus es? P. Quindecim. R. Ecce! iam
prope adolescens, et magistra te adhuc tractat ut puellum.
P. Quid ita? R. Quia tibi, ut puello, fabulam, ita Historiam
narrat: an vero putas Historiam, quam illa te docet, veram
esse? aut nil tua refert, fabulam tibi pro vero narrari? P.
Immo multum mea ret'ert: sed scio vera omnia esse, quae ab
illa docemur. R. Si hoc scis, necesse est te scire rationem,
qua verum a falso discernas. P. Non scio hanc rationem,
sed eredo magistrae, quia docta et veridica est. R. Vides
te tibi non constare, modo scis, modo nescis, modo credis.
P. Non possum tibi tam facile respondere ac magistrae3 haec
enim, nescio quomod0, facilius interrogat. R. Igitur, o bone,
facilius te interrogabo: Historia quid tradit, verumne an
fiotum? P. Verum, profecto! R. Historiam ergo an quis
tradere aut accipere recte, docere aut discere, potest, qui
verum a ficto discernere nequit? P. Nescio. R. Nescis?
an item nescis, an Historia alicuius utilitatis caussa discatur?
P. Et magnae quidem, opinor, utilitatis caussa discitur. R.
Quae est illa utilitas? P. Nescio. R. Nonne tibi magistra
narravit, multarum doctrinarum fundamenta in factis histori-105
cis esse posita, Historiam nos docere alias doctrinas rectius
faciliusque percipere: tum vero eam plurimum valere exem-
plis ad vitam regendam et rem publicam administrandam?
P. Non narravit: sed tibi credo ita esseÍ¾ nam probabiliter
mihi dicere videris. R. Ergo porro responde: id cuius au-
xilio aliquid efficimus et facilius assequimur, nonne est quasi
instrumentum? P. Est sane. R. Igitur Historia est quasi
instrumentum earum utilitatum consequendarum, de quibus
modo diximus. P. Ita prorsus. R. lam dic mihi: nummi
suntne instrumentum vitae agendae? P. Et magnum quidem.
R. Si quis igitur nummos ita congerat, nullam ut rationem
habeat, utrum sint probi an adulterini, itaque deceptus acci-

